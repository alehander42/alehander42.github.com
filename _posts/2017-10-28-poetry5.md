---
layout: post
title:  "и хората да хвърлят бисквитена торта по мен"
date:   2017-10-28 11:16:44 +0200
categories: writing
---

непрекъснато пищящи антенки
и хората да хвърлят
бисквитена торта по мен
за да ме неутрализират

защото бисквитите съдържат
носталгия която ще успокои
майчиният инстинкт
породен от ядене на твърде много пилешко месо
с хормони на щастието, месо, което несъмнено е добито
само и единствено с хипнотични методи и свобода, неприсъща
на едно тоталитарно извънземно общество

което няма как да не ни напомни
за черепа на ленин, в който са открили странна форма и зелено вещество
които внимателно са били затворени
в огромен мавзолей
за да сигнализираме на събратята
че е наложително да си вземат находката
от космоса
нещо, което обаче за жалост не се случва
защото положението през 1942 година
на земята е особено сиво и жежко
и напрегнато, след последният референдум за свободна воля
спечелен несъмнено от тълпи оловни войници
загубили се по пътя към гроба

всички тези събития няма как да не положат хайвера за революцията на цветята
които изпълват с прашец съзнанията на много военни пилоти в южна америка
докато феноменът за платото наска
не придобива измеренията на градска легенда
и виралността на недокосната инфекция разпространена в шейново
и заснета на картоф за ранната версия на ютюб
който все пак, макар че е трудно да се забележи
е просто бнт
в една нова опаковка
и стара
хризантема
не знам
не летище

